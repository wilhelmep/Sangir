# Niklas hjá Pena

Eg eiti Niklas hjá Pena,  
og eg eri fjøruti ár,  
mín kona er Marin Malena,  
og hon fylti trýss í gjár;  
tó eg elski Marin Malenu,  

– helst tá hon ei er í nánd –  
eg næstan aldri meg veni  
undir hennara jarnharðu hond.  

Fyrstu ferð, ið eg kendi,  
at hon ein gívur var,  
var brúdleypsdagin hon brendi 
rúsdrekkakortið hjá mær.  
Tá skuldi eg aldri havt talað,  
tí klovan hon langaði mær  
í skallan, so alt fór at mala –  
á, Marin Malena hjá mær.  

Eg tori ei síð­an at siga  
annað enn góða hjá mær.  
Hvat ið hon enn man meg biðja,  
so fær hon sama svar.  
Biður hon meg vaska blæur  
ella klóra á rygginum sær,  
svari eg fúsur og glaður:  
Ja, elskaða Marin hjá mær.  

Um Marilyn Monroe segði:  
"Niclas, eg eri so køld,"  
hugtungur svarað eg hevði:  
"Eg tori ikki í kvøld.  
So høgt eg enn man seta  
viðgitna krovið á tær;  
eg noyðist tó hægri at meta  
Marin Malenu hjá mær".

[⬅️ Aftur til forsíðu](../index.md)
