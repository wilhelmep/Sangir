# Kalli Katt

gongur tú ein keitúr millum trý og fimm  
konteynarar øl og brennivín og timbur skipast inn  
so sært tú gamla kalla katt húka á sín stav  
skoða farna verk sítt endurføðast hvønn ein dag  

tá gerst hann aftur ungur sum lossaði hann har  
fyri hvønn ein breyðbita hann knossaði og bar  
meðan skip tey stevndu út og onnur stevndu inn  
men tað var aldri fólk sum Kalli ið sóu vinningin  

hann minnist mangan kaffimunn og mangan lítlan dramm  
í regni millum konteynararnar vinirnir og hann  
meðan skip tey stevndu út og onnur stevndu inn  
men tað er aldri fólk sum teir ið síggja vinningin  

hægir harrar hábærsliga lyfta av sín hatt  
heilsa tær og konuni men aldri kalla katt  
tí skip tey stevndu út og onnur stevndu inn  
onkrir lyfti aðrar upp um lønningina

ein dagin undir lossing ein stórur kassi datt  
og so var ongin tímalønin meir til kalla katt  
tað er fjálgt at pensjónerast við at gerast seks­tifimm  
men beiskt at missa farmin tí at ár­ar leggjast inn  

kalli gníggjar eyguni og starir út á hav  
um skamma stund so skal hann sjálvur sína ferð av stað  
summar skú­tur stevna líka inn í himmalin  
og kalli trýr at har fær hann at síggja vinningin  

---

[⬅️ Tilbage til forsiden](../index.md)
