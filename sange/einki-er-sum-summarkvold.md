# Einki er sum summarkvøld við strendur

Einki er sum summarkvøld við strendur.  
Hvítar lýsa gjar- og flidnarendur.  
Standa menn á nesjum og á tongum.  
Bátur rør við árátøkum longum.  

Veksur flóð, og neyvan tú tað grunar.  
Eiðisært á nøkrum flúri runar.  
Syftast fagrir fiskar fram við strendur,  
meðan dagur leggur saman hendur.  

Hýkur dimmið mjúkt um hellulandið.  
Kámast agnið, her eg sjálvur standi.  
Áraknarr og syftan millum flesja.  
Hómast valla land ímillum nesja.

---

[⬅️ Tilbage til forsiden](../index.md)
