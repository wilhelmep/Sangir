# Tvær fjaðrar

Ein høna í túni  
stóð og pikkaði sær mat.  
Hon misti tvær fjaðrar, meðan hanin hugdi,  
tað sóu tvær dunnur, tær hildu tað vera skomm  
at blaka fjaðrarnar av sær,  
fyri at ein hani, sum stóð har hjá,  
skuldi eygað á hana  
millum hinar hønurnar fá.  

Og dunnurnar søgdu  
við ein steggin, sum har svam  
um hønuna, hvussu hon blakaði sín ham.  
Ja, hetta er sannheit, vit siga tær fyri vist,  
at hønan hon man neyvan  
hava fjaðrar sínar av óvart mist,  
men sig tað ei fyri nøkrum  
og minst til, vit sóu tað fyrst.  

Men hvat gjørdi steggin,  
hann fór beint í fjøsið inn.  
Har hitti hann kunnu, og bilti henni inn  
at minst einar fimm hønur skryktu í teim neyð  
allar fjaðrarnar av sær  
nei, eg ikki gloymi tað til mín deyð,  
men sig tað ei fyri nøkrum  
segði hann og burtur sær smeyg.  

Men hønan hon hoyrdi  
tað sum steggin hevði sagt  
og helt tað var betri, um steggin hevði tagt  
tí skomm var tað avgjørt fyri hesar hønur fimm,  
tí ikki kundi hon vita,  
at hon sjálv var orsøkin til hetta mán  
og tær fjaðrar tvær sum hon misti,  
vóru blivnar til fimm høsn.

---

[⬅️ Aftur til forsíðu](../index.md)
