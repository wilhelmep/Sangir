    Vælkomin øll tit, so veitsluklødd,
    vælkomin hvør ein genta – drongur,
    vælkomin myrkt, ljóst og gránað høvd,
    vælkomin ljóða skal vár songur.
    Vælkomin hjólbeint, eins og kálvakníggj’,
    vælkomin smá, og tey sum høgt til skýggj’,
    gamalt sum ungt,
    lætt ella tungt,
    lat okkum her í kvøld nú dansa.

    Vælkomin øll tit, sum sita her,
    lat lagið vera av tí besta,
    her eingin nevndur og gloymdur er,
    lat okkum her í kvøld nú festa.
    Ein góðan bita fáa vit nú fyrst
    og sløkkja tostan, um vit eru tyst,
    ljóða skal her,
    vælkomin ver,
    og veitslu góða vit fáa.

    (Marius A. Rubeksen yrkti í 1978 til
    dansiveitslu hjá Rhodu Rubeksen)
