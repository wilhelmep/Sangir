# Fagra blóma

Fagra blóma, tú sum prýðir  
Fjallatindar, berg og skørð  
Bø og ong og grønar líðir  
Hvat er fagrari á jørð?

Eina blómu tó eg kenni,  
Fagrast hon av øllum er,  
Sjálvt ei rósan líkist henni:  
Tað er hon, eg valdi mær.  

Blómur spretta móti vári,  
Følna, tá ið heystið er.  
Mín hon blóma man alt árið,  
Um so kalt og kavi er.  

Einaferð hon bert kann blóma,  
Følnar hon, eg følni við.  
Fylgja skal eg blómu míni  
Til tann síðsta hvíldar­friđ.

[⬅️ Aftur til forsíðu](../index.md)
