# Kom og dansa

Kom og dansa, hjartanskæri skattur mín!  
Hoyr, fíolín káta kvøður hásong tín!  
Kvøður kátt um elskhug og um søtan gleim;  
lat hann bera okkum burt í annan heim!  

Kom og dansa, kæra, legg teg í mín arm!  
Lívgandi er hvíldin við tín mjúka barm.  
Lítla hjartað titrar eym­ligt móti mær,  
sum ein bangin dúgva sárt við veingjum slær.  

Fagra høvdið hvílir móti bringu blítt,  
fuglaungin kennir reiðrið fjálgt og lítt.  
Skálkasæta brosið leikar vørrum á,  
spyr, um ikki skjótt tær munu kossin fáa.  

Eyg­u møtast – burt er horvið alt, sum er;  
eina sveima vit í eini dreymaverð.  
Søtt sum blóman angar, mjúkt sum aldan slær,  
streymar heitt títt unga ynd­i móti mær.  

Alt er ským­ligt, eina dansa tú og eg;  
smáar varrar teska eymt: »Eg elski teg!«.  
Ørur eg tær kyssi – streingir tagna brátt.  
Svunnin er ein frið og føgur dreymanátt.

---

[⬅️ Tilbage til forsiden](../index.md)
