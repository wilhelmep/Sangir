# Eitt sunnukvøld í plantasjuni

Eitt sunnukvøld í plantasjuni,  
har sita tvey lið um lið.  
Ein genta og ein drongur,  
nei, nú orki eg ikki longur.  
Eg aftan fyri tey lá  
eitt sunnukvøld í plantasjuni.  

Tey tosa um stjørnur og mána  
sita eina løtu og gána,  
men so loypa tey upp við ein hvøkk  
– tað var nakað, sum gjørdi tey kløkk.  
Hetta aftan fyri tey lá  
eitt sunnukvøld í plantasjuni.  

O góða, o góða, kom og set teg her hjá mær!  
O góða, o góða, kom nú, meðan slett eingin sær.  
Her er so góður friður, so tú kanst seta teg niður,  
:,: her er so gott og so hugnaligt,  
tí tú ert mær so fitt so fitt :,:

Eg fjaldur undir greininum lá  
fyri tey meg ei skuldu sjá,  
men so kom eg til at bróta eina grein,  
so tað runt um plantasjuna hvein.  
Tað var hetta sum gjørdi tey kløkk  
eitt sunnukvøld í plantasjuni.

---

[⬅️ Tilbage til forsiden](../index.md)
