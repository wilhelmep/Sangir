# Sára eitur genta mín

Sára eitur genta mín,  
hon er av Selatrað.  
Hon tænir nú í Tjørnuvík  
og er í góðum lag.  
Hjá Peri uppi Suðuri,  
hon passar høsn og neyt,  
og so dugir hon so sera væl  
at kóka mjólkargreyt.  
:,: O, Sára! O, Sára!  
O, Sára mín; hon er av Selatrað. :,:

Sára seymar blóðmørsindur  
– eltír garnatálg.  
Hon er von og tekkilig,  
og so er hon so fjálg.  
Hon bindur troyg­gjur, vøttur mær  
og lappar hvørja spjørr;  
og fyri tað eg gevi henni  
lítil koss á vørr.  
:,: O, Sára! O, Sára!  
O, Sára mín; hon er av Selatrað. :,:

Vit hittust í plantasjuni,  
tað var eitt leygarkvøld.  
O, Sára! Sára! Sára mín,  
o, sum tú tá vart køld.  
Mánin skein á sund og fjør  
og gyllti frystu ong;  
og tá ið eg so kroysti teg,  
tá brakaði hvør spong.  
:,: O, Sára! O, Sára!  
O, Sára mín; hon er av Selatrað. :,:

Tá aftur eg til heystar komi,  
Sára, Sára mín,  
tá skalt tú vera brúðarklødd,  
so vøkur og so fín.  
Hjá Peri uppi Suðuri,  
vit gifta okkum inn;  
tann fyrst í litli “sprellibassin”,  
hann skal eita Finn!  
:,: O, Sára! O, Sára! :,:
