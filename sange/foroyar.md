# Føroyar

Kaga upp í himmalin, sært tú fuglin har?  
Frælsur vil hann flúgva nógv túsund míl frá tær  
Hann breiðir sínar veingir út, veittrar tær farvæl  
Tá ferðin er at enda, tú aftur fuglin sær  
Tá er hann komin heim til Føroyar

Á køldum opnum havi spjaddar liggja tit  
Grønar, vakrar oyggjar, hetta landið eiga vit  
Tú dregur, tú argar, tað er títt sinnalag  
Títt freka, bláa lyndi, sjarmerandi er tað  
Soleiðis kenna vit teg, Føroyar

Flúgva fagrir fuglar, byggja reiður her  
Og fiskur býr í sjónum, so langt sum eygað ber  
At vitja fjallatindar mangur gleðir seg  
Og spríkja goymdar keldu um vit bora ígjøgnum teg
Og verða vit ríkari tá, Føroyar?  
Og hvør verður ríkari tá, Føroyar?

Hvat heldur tú um okkum, vit rópa okkum tjóð  
Á flaggdegi um várarnar, tá tjøldur setast móð  
Hvar eru tey, sum lovaðu at lekja tín sár  
Sum misprýða og vanvirða, ár eftir ár, eftir ár, eftir ár
Hvat heldur tú um føroyingar, Føroyar?

Við gittara og sangi eg spæli nú mítt lag  
Sum um Føroyar var mín móðir og bað meg skriva tað
So eigsilig og gomul hon teskar, "barnið mítt  
Eg vildi, at mítt ríkidømi so væl var býtt  
Í millum tey, sum búgva her í Føroyum  
Í millum tey, sum búgva her í Føroyum  
So javnt millum føroyingar, Føroyar"
